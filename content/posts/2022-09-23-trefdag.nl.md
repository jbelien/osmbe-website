---
title: "Promo material + Trefdag Digitaal Vlaanderen"
---

In september 2022 nodigde ons Corporate Member Anyways.eu ons uit om hun stand op de [Trefdag Digitaal Vlaanderen](https://www.vlaanderen.be/trefdag-digitaal-vlaanderen) te delen. Het was geweldig! De hele dag kwamen er mensen langs van de geo-wereld, zowel uit de private als de overheidssector. Er waren heel veel vragen, er was interesse in onze projecten - maar er waren ook veel mensen die gewoon ons kwamen bedanken voor ons werk of de mensen achter de kaart eens wilden gesproken hebben.

Voor de gelegenheid hebben we eindelijk wat promo materiaal gemaakt. Geïnspireerd door een Frans project, hebben we visitekaartjes gemaakt die je kunt geven aan mensen die je het project uitlegt, bijvoorbeeld als je hun zaak net gemapped hebt. We hebben ook een leaflet dat de belangrijkste projecten van OSM BE toelicht.

Wil je graag wat kopieën? Laat maar weten! Kan je het zelf beter of heb je ideeën voor ander materiaal? We kunnen alle hulp gebruiken. En dankzij ons Corporate Membership programma, kunnen we dat ook financieren.
